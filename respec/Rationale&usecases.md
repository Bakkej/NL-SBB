# Rationale en use cases
## Rationale
Taxonimieën en thesauri zijn al eeuwen oud en vinden hun oorsprong in het toegankelijk maken, c.q. toegankelijk van teksten op papyrusrollen en later op perkament en papier. Waar thesauri in het verleden werden ontworpen voor informatieprofessionals die zijn opgeleid in indexeren en zoeken, is er tegenwoordig vooral vraag naar vocabulaires die ongetrainde gebruikers helpen bij het intuïtief vinden van informatie en naar vocabulaires die redeneren door machines mogelijk maken. De ISO 25964 standaard voor thesauri maakt zoals ze zelf in de inleiding aangeeft de transitie die nodig is om compatibel te zijn met de digitale wereld van informatiemanagement. Daarbij gaat het om het zoeken en vinden van informatie in digitale registraties. 

De gedachte achter zo'n index is dat de informatiezoeker via een term, gerelateerde termen, alternatieve termen of meer of minder preciese termen de data vindt bij het concept dat met die term wordt aangeduid. 
* Wikipedia definieert een concept (Latijn concipere - conceptum: bijeen-nemen, be-grijpen, be-vatten) als een cognitieve (mentale) eenheid, waarin meerdere ideeën, op grond van hun cognitief ervaren verwantschap, worden samengevat tot een hogere cognitieve klasse. Een begrip is een synoniem van een concept.
  * Dit betekent in de eerste plaats dat een concept iets is dat in de hoofden van mensen zit en verwijst naar iets in de fysieke werkelijkheid. Een concept is dus niet de fysieke werkelijkheid, maar verwijst daarnaar. In de context van documenten en (digitale) registraties gaat het per definitie om een gedeelde werkelijkheid. En in de context van de overheid in een rechtstaat om een gedeelde juridische werkelijkheid. 
  * In de tweede plaats is een concept als 'eenheid van denken' iets essentieel anders als een dataklasse of dataobject dat in de informatiekunde wordt gebruikt als verwijzing naar een object ('iets') in de fysieke wereld waarover data worden vastgelegd of naar een eigenschap van zo'n object. Een concept is typisch talig en primair bedoeld voor mensen, hoewel de ISO 25964 ook het redeneren door machines expliciet benoemt en  semantic AI steeds meer mogelijkheden biedt.
* Er ligt ook ergens een knip tussen een samenhangende beschrijving van concepten in een thesaurus en een model van klassen in een ontologie. Wikipedia definieert een ontologie (van het Grieks ὀν = zijnde en λόγος = woord, leer) of zijnsleer als de filosofische tak die het wezen onderzoekt dat achter de waargenomen werkelijkheid schuilgaat. De ontologie onderzoekt en beschrijft de eigenschappen, of breder: het zijn van het geheel van dingen, entiteiten of zijnden waarvan aangenomen wordt dat ze bestaan of beter: zijn. De ontologie gaat dus over de dingen zelf, hun 'zijn', terwijl concepten gaat over de 'gedachte'. In de praktijk is het wel handig als deze twee op elkaar aansluiten. In de psychiatrie zijn voldoende voorbeelden waar de 'gedachte' over de wereld niet matcht met de wereld zelf. Dit wordt ook weerspiegeld in uitdrukkingen als 'met beide benen op de grond staan' (conceptualisering duidelijk verbonden met de fysieke werkelijkheid, de grond) en 'met het hoofd in de wolken lopen'(conceptualisering duidelijk los van de fysieke werkelijkheid, c.q. de grond).
  * In de praktijk is een ontologie de basis voor een datamodel. Ook hier geldt dat een datamodel waarin de structuur van dingen en de data die daarover worden vastgelegd goed moet aansluiten bij de betreffende dingen in de fysieke wereld (zoals beschreven in de ontologie) en de eigenschappen van die dingen.
  * Soms wordt een ontologie ook gezien als een nog wat gedetailleerdere conceptualisering dan een thesaurus. Dit gebeurt bijvoorbeeld in de NEN 2660. Soms ook wordt een ontologie gezien als een soort informatiemodel of datamodel. In dit profiel doen we geen uitspraak over wat een ontologie is en waar exact de knip tussen een samenhangende beschrijving van concepten en een ontologie ligt. 

Een tweede belangrijke standaard voor dit profiel is SKOS. Dit is een standaard die op de pas-toe-leg-uit lijst van het Forum Standaardisatie staat. SKOS moet worden toegepast op de publicatie van niet geformaliseerde systemen voor kennisrepresentatie op het internet, met als doel (1) kennis over de betekenissen en samenhang van de onderliggende begrippen te ordenen en toegankelijk te maken en (2) hergebruik mogelijk te maken. Hieronder vallen ook taxonomieën en thesauri. SKOS is een W3C standaard, die nauw verwant is met de voorlopers van de ISO 25964, namelijk de ISO 2788-specificaties voor eentalige thesauri en de ISO 5964 voor meertalige thesauri. In de [appendix van de SKOS primer](https://www.w3.org/TR/skos-primer/#seccorrespondencesISO) wordt de samenhang met deze 2 ISO staandaarden beschreven en wordt aangegeven dat 'It is hoped that this will help future efforts to port thesauri that follow the ISO guidelines into SKOS.'

Het domein voor het voorliggende profiel voor een begrippencatalogus is 1 op 1 het domein zoals beschreven op de pas-toe-leg-uit-lijst. Praktisch betekent dit dat dit profiel primair een profiel is voor de toepassing van SKOS. In het kader van 'practice what you preach' worden alle gebruikte concepten in dit profiel beschreven in SKOS, toegepast volgens dit profiel. Alle definities van de concepten zijn 1 op 1 overgenomen uit de SKOS primer. Door de concepten als SKOS concept te beschrijven is het eenvoudig ook een Nederlandse vertaling van deze definitie op te nemen en scope notities (toelichtingen) toe te voegen die de verbinding leggen met de ISO 25964. Daarnaast wordt via [dct:source](https://www.dublincore.org/specifications/dublin-core/dcmi-terms/#http://purl.org/dc/terms/source) steeds expliciet de relatie gelegd naar de bron(nen) waaraan de beschrijvingen in dit profiel zijn ontleend.
## Use cases
Het profiel is modulair opgebouwd. Hieronder beschrijven we 4 uses cases die overeenkomen met verschillende niveaus van diepgang waarop een begrippenkader kan worden beschreven. Iedere use case wordt ondersteund door een bouwsteen in het profiel Door nieuwe bouwstenen toe te voegen kan steeds meer semantiek aan een begrippenkader worden toegevoegd zodat een taxonomie, een thesaurus ontstaat of zelfs een thesaurus inclusief annotatie van voor rechtshandelingen relevante begrippen ontstaat.

De 4 uses cases zijn: 
1. **Begrippenlijst**. Dit is de meest eenvoudige use case, die een baseline geeft die voor iedereen geldt geldt. In het geo domein is het vaak voldoende om de dingen die op de kaart moeten komen als begrip te definiëren, zonder verdere onderlinge relaties tussen de begrippen te definiëren. Op dit niveau zijn de volgende user stories gedefinieerd:
   a. **Transparant** *(must have)*.  ***Als*** wettelijk registerhouder ***wil ik*** dat ontwikkelaars, ondersteuners en gebruikers met een druk op de knop een passende en blijvende uitleg (de betekenis) van door mij verstrekte gegevens kunnen vinden, ***zodat*** zij deze juist kunnen interpreteren, hergebruiken en feedback kunnen geven.
   b. **enkelvoudig beheer meervoudig gebruik** *(must Have).* ***Als*** beheerder van informatiemodellen ***wil ik*** de begrippen van die informatie modellen eenmalig in linked-data beheren en door meerdere views (stelselcatalogus logius, conceptenbibliotheek geonovum etc…) ontsluiten, ***zodat*** ik met minimale inspanning maximaal profijt heb van de linked-data die ik beheer.
Daarvoor is het van belang dat het meta-model van mijn linked-data store interoperabel is met de linked data “front-ends” van andere linked-data catalogi.
   * **Portabel** *(must have)*. ***Als*** beheerder van begrippenmodellen ***wil ik*** een (inter)nationaal koppelvlak waar ik begrippen inkomend en uitgaand kan ontsluiten ***zodat*** ik toekomstvast ben en onafhankelijk ben van tools en methoden.
   * **Interoperabel** *(must have)*. ***Als*** uitvoeringsorganisatie ***wil ik*** dat wettelijke registers die ik nodig heb, hun begrippen volgens nationaal afgesproken naamgevings- en ontwerpregels opstellen ***zodat*** ik deze met een minimum aan inspanning kan inpassen in mijn eigen gegevensverwerking.
   * **harmonisatie/disambiguatie** *(could have)*. ***Als*** beheerder van begrippenmodellen ***wil ik*** relaties kunnen leggen tussen begrippen in verschillende catalogi ***zodat ik*** begrippen die erg op elkaar lijken kan kandideren voor harmonisatie en begrippen die in eerste instantie op elkaar lijken maar toch op essentiële punten verschillen expliciet kan disambigueren en als niet hetzelfde aanmerken.
   * **federatief zoeken** *(should have)*. ***Als*** beheerder van begrippenmodellen ***wil ik*** linked data stores van anderen kunnen doorzoeken ***zodat*** ik vanuit mijn view op deze linked data (conceptenbibliotheek) vergelijkingen kan maken tussen begrippen uit verschillende catalogi.
   * **Begrippen kennen (versie) historie** *(should have)*. ***Als*** beheerder van begrippenmodellen ***wil ik*** naar een specifieke versie van een begrip kunnen verwijzen of naar de meest recente versie van een begrip te verwijzen ***zodat ik*** als betrouwbare organisatie altijd kan reconstrueren altijd inzicht geef wat op een bepaald moment in de tijd was gepubliceerd. N.B. Good practice is om altijd naar een begrip in zijn algemeenheid te verwijzen en niet naar de beschrijving van een begrip. Alleen de beschrijving kan in de tijd worden aangepast. In Linked data termen: good practice is om altijd naar de id-uri van een begrip te verwijzen en niet naar de doc-uri.
   * **Het is mogelijk de status van een begrip uit te drukken** *(could have)*. ***Als*** beheerder van begrippenmodellen ***wil ik*** de status van een begrip kunnen uitdrukken ***zodat ik*** bij begrippen die in ontwikkeling zijn of vanaf een bepaalde datum geldig zijn maar na een vastgelegde einddatum niet meer, kan aangeven of ze vastgesteld en geldig zijn of deprecated zijn.
2. **Taxonomie**. Een taxonomie bevat ook hiërarchische relaties tussen begrippen. Zo kan een kaart wegen, en terreinen representeren, waarbij een weg een autoweg, spoorweg of vaarweg kan zijn en een terrein een bos, stad, weiland etc. kan zijn. Hiermee wordt de zoekindex uitgebreid doordat via een algemener begrip een meer specifiek begrip kan worden gevonden of andersom.
   * **Hiërarchie** *(must have)*. ***Als*** gebruiker van een begrippencatalogus ***wil ik*** kunnen zoeken op via een algemene term (bijvoorbeeld 'weg') om een specifiek concept(bijvoorbeeld 'autoweg' of 'nog specifieker 'autosnelweg') te kunnen vinden of andersom ***zodat*** ik gemakkelijk het concept kan vinden dat ik nodig heb.
   *  **Zoektermen** *(could have)*. ***Als*** gebruiker van een begrippencatalogus ***wil ik*** kunnen zoeken op termen die niet precies het concept aanduiden waar in naar op zoek ben ***zodat*** ik uiteindelijk in mijn eigen woorden kan zoeken naar een concept dat een andere officiële term heeft. N.B. strikt genomen hoort deze user story onder use case 1 omdat hiervoor nog niet een begrippenhiërarchie nodig is.
   *  **Hiërarchie tussen concepten uit verschillende domeinen** *(Could have)*. ***Als*** beheerder van begrippenmodellen ***wil ik*** concepten uit mijn eigen domein kunnen koppelen aan concepten met exact dezelfde betekenis, ongeveer dezelfde betekenis, bredere betekenis of engere betekenis in andere domeinen ***zodat ik*** inzicht krijg in de samenhang tussen deze domeinen. Hiermee wordt de zoekindex verder uitgebreid doordat een concept ook via een gerelateerd concept kan worden gevonden.
3. **Thesaurus** . Een thesaurus kent bovenop de hiërarchische relaties in een taxonomie ook relaties tussen begrippen. Zo is een zakelijk recht bij het Kadaster een recht (hiërarchische relatie) op een onroerende zaak (relatie met een ander begrip). De stelselcatalogus voor de basisregistraties wil ook concepten van verschillende registraties met elkaar verbinden, bijvoorbeeld een persoon (in de BRP) die gerelateerd kan zijn aan een organisatie (in het HR).
4. Een voorbeeld van extra semantiek is het domein van rechtshandelingen, wat bijvoorbeeld bij het Kadaster relevant is. Een verkoper (actor) levert (rechtshandeling) een onroerende zaak (object) aan een koper (actor), welke overeenkomst bij akte wordt vastgelegd door een notaris (agent). Door dit soort semantiek toe te voegen wordt nog beter zichtbaar hoe begrippen samenhangen in een bepaalde context.



Met metadata kan ook de geldigheid en zichtbaarheid (publicatiedatum) van een bepaalde versie van een begrip worden toegevoegd.



