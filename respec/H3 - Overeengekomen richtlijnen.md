<h2>Overeengekomen richtlijnen</h2>

Om het profiel succesvol te laten zijn dient het breed gedragen te zijn. Om dit te realiseren hebben we een breed scala aan vertegenwoordigers samen gesteld vanuit diverse (semi-overheid)instanties. Vanuit deze werkgroep hebben we een aantal richtlijnen opgesteld voor het profiel. Deze lijst is niet uitputtend en volledig, maar dient als een basis. 
Het profiel dient tenminste aan de volgende richtlijnen te voldoen:
<ul>
  <li>Laagdrempelig door modulair opbouw en duidelijk in vertalingen en uitleg.</li>
  <li>We beginnen met begrippen, de overeenkomstige behoefte binnen de diverse deelnemende organisaties ligt voor een groot deel bij begrippen, dit is het laaghangende fruit voor een overeengekomen profiel.</li>
  <ul><li>Doel van het profiel is in eerste instantie om begrippen binnen organisaties kenbaar te maken.</li></ul>
  <li>Onder Concept en Begrip verstaan we hetzelfde.
  <li>Zoveel mogelijk in het Nederlands, dus zowel de labels, termen en de definities. De context is in principe de Nederlandse omgeving. 
  <li>Voorlopig concentreren we ons tot hiërarchische relaties en eenvoudige niet hiërarchische relaties om te kaderen. We gaan voorlopig geen domein specifieke relaties introduceren. <br>
Dit heeft als consequentie dat we tot en met Thesaurus niveau werken en voorlopig niet verder.
</ul>

<h3>4 niveau's voor Catalogi:</h3>
We onderkennen 4 niveaus voor Catalogi:
<ul>
  <li>begrippenlijsten (begrippen binnen een gegeven domein kenbaar maken, geen onderlinge relaties)
  <li>Taxonomie (begrippen en hiërarchische relaties)
  <li>Thesaurus (begrippen en hiërarchische relaties en tevens eenvoudige niet hiërarchische relaties)<br>
      Een Thesaurus kent drie type relaties: 
    <ul>
      <li>Hiërarchisch (is specialisatie van)
      <li>Associatief (zie ook)
      <li>Equivalent (is gelijk aan)
    </ul>
  Een Thesaurus kent vaak ook documentatie eigenschappen (scope note) en mogelijk een history model. 
  <li>Ontolgy (Samenhangend stelsel waarover geredeneerd kan worden met ‘specifieke’ relaties.
</ul>

<h3>functionele invulling</h3>
<h4>Verplichte eigenschappen van een begrip:</h4>
<ul>
<li>Een begrip kent altijd een <b>voorkeursterm</b>. Het woord dat binnen het betreffende domein hoofdzakelijk gebruikt wordt om een bepaald begrip kenbaar te maken. De voorkeursterm vind zijn oorsprong in de natuurlijke taal of vakjargon.
  <li>Een begrip kent altijd een <b>definitie</b> (niet perse publieksvriendelijk, wel juridisch geldig waar mogelijk), deze definitie dient compleet en sluitend te zijn en voldoende informatie te bevatten om binnen het domein herkenbaar te zijn. 
  <li>Een begrip kent altijd een <b>context</b> ter aanvulling van de definitie. Bijvoorbeeld om het onderscheid te maken tussen verschillende domeinen. Denk aan water en bouw steiger. We willen geen context toevoegen aan de term indien dit niet strikt noodzakelijk is. Er zijn scenario’s te bedenken waarin dit toch noodzakelijk is indien de drie eigenschappen (term, definitie, context) niet voldoende zijn om een begrip te duiden/identificeren. 
  <ul>
    <li>In een begrippenlijst met plaatsnamen kan bijvoorbeeld expliciet de keuze gemaakt worden om <i>Hengelo (GLD)</i> en <i>Hengelo (OV)</i> als termen aan te houden. Mogelijk omdat binnen het gegeven domein dit de manier is waarop over dit begrip gecommuniceerd wordt, het wordt zo gebruikt in de natuurlijke taal. 
    <li>Het toevoegen van context aan begrippen dient niet om dubbellingen van termen te voorkomen, het is goed mogelijk dat binnen een bepaald domein een term met verschillende definities voorkomt. 
    </ul>
</ul>  
  
<h4>Optionele eigenschappen van een begrip:</h4>
<ul>
<li>Een begrip kan een gebruiksvriendelijke toelichting hebben als aanvulling op de definitie. 
<li>Een begrip kan één of meerdere alternatieven termen hebben. 
<li>Een begrip kan één of meerdere alternatieve schrijfwijzen (ook typefouten) hebben. 
<li>Een begrip kan één of meerdere zoektermen en/of trefwoorden hebben. 
<li>Een begrip kan hetzelfde zijn als een ander begrip.
<li>Een begrip kan ongeveer hetzelfde zijn als een ander begrip. 
<li>Een begrip kan bestaan uit een ander begrip.
<li>Een begrip kan een verbijzondering zijn van een ander begrip 
</ul>
