aanwezig: Jos van der Arend, Jesse Bakker, Marco Brattinga, Koos Boersma, Dolf Daal, Casper Gras, Hans Overbeek, Viyanti Ramdhiansing, Arjen Santema.

* Bij de laatste redactieslag zijn in de hoofdstukken 'conceptuele beschrijving', 'toepassingsprofiel in LD' en 'Best practices' de paragrafen (begrippenkader, begrip, bron, collectie) in dezelfde volgorde gezet.
* Er is op 8 maart een overleg met Geonovum gepland om te bespreken hoe Geonovum deze standaard in beheer kan nemen. Daarbij hoort ook het overnemen van de domeinnaam nlbegrip (en nlbegrippen) en het opnemen van de begrippen in een voorziening die dereferencing ondersteunt.
* Er zijn na het vorige overleg 3 nieuwe issues toegevoegd:
  * issue 60	uri's van begrippen opnemen in de tabellen -> Jesse pakt dit op
  * issue 61  Begrippen opnemen in LD store tbv dereferencing -> Arjen neemt dit mee in het overleg met Geonovum
  * issue 62  Toevoegen plaatje in hoofdstuk 2: conceptuele beschrijving -> Marco maakt dit plaatje
* Issue 41 'Best practices voor URI's van begrippen, begrippenkaders, etc' was gesloten met de comment dat we deze voor nu beperken tot de uri strategie voor de begrippen in ons eigen profiel. Maar daarmee blijft nog een good practice voor uri's voor begrippen in begrippenkaders die op basis van dit profiel worden gemaakt. Een eenduidige uri strategie helpt bij de interoperabiliteit. Dit wordt relevant als dit profiel wordt gebruikt als een onderdeel van bijvoorbeeld een stelselcatalogus. Hiervoor wordt een nieuw issue (63 - Beschrijven uristrategie in respec) opgevoerd. Dit wordt opgepakt als enhancement.
* De opmerkingen in hypothesis zijn voor het grootste deel verwerkt. Er komt nog 1 slag waarbij iedereen die nog opmerkingen heeft controleert of deze naar tevredenheid zijn verwerkt dan wel dat nog nadere aanpassingen nodig zijn. Als de bevindingen naar tevredenheid zijn verwerkt, verwijdert de eigennaar zijn/haar opmerking, zo niet, dan voegt hij/zij een nieuwe reply toe.
* Dit profiel voor beschrijven van begrippen is een eerste, maar belangrijke mijlpaal in een breder stelsel van beschrijvingen van content en data. De volgende stappen zijn:
  1) Versiebeheer op begrippen en collecties, waardoor 'tijdreizen' door versies mogelijk wordt.
  2) Uri strategie
  3) Beschrijven van begrippenkaders als semantische assets. Daarmee wordt een begrippenkader onderdeel van een (bredere) catalogus.
  4) Beschrijven van waardelijsten. Dit is een onderwerp dat samen met de MIM community moet worden opgepakt.
  5) Het integreren van al deze bouwstenen in een samenhangende stelselcatalogus. 
* Ook de beschrijving van informatiemodellen hoort in zo'n samenhangende (stelsel)catalogus. Voor informatiemodellen bestaat al het Metamodel voor Informatie Modellen (MIM). De samenhang tussen een gegevenselement in een informatiemodel en een begrip is al onderdeel van de huidige MIM standaard. 
* Na het afronden van deze eerste mijlpaal voor de beschrijving van begrippen (die algemeen toepasbaar is, dus niet alleen in stelselcatalogi) gaat deze werkgroep door met deze 5 onderwerpen.
* De volgende bijeenkomst is op donderdag 16 maart van 15:30 tot 17:00.  
