*Aanwezig: Jos van der Arend, Marco Brattinga, Casper Gras, Pano Maria, Rik Opgenoort, Arjen Santema, Kees Trautwein, Jan Willem van Veen*
*	De uri van het document is nu ‘profielstelselcatalogus’. Dit lijkt niet een dekkende titel omdat dit profiel een breder toepassingsgebied heeft dan een stelselcatalogus. ‘profielbegrippencatalogus’ of ‘profielbegripsbeschrijving’ lijkt beter de lading te dekken. Voorlopig lijkt ‘profielbegrippencatalogus’ de beste optie.
*	Onze ambitie blijft een integraal profiel voor een stelselcatalogus, waarin het begrippenkader wordt verbonden met waardelijsten en met informatiemodellen, die op hun beurt weer worden verbonden met api-/uitwisselingspecificties. Voor informatiemodellen is er al de MIM standaard, met een eigen community, dus het gaat vooral om de verbinding hiermee. Gartner hanteert het begrip ‘augmented datacatalog’, wat volgens hen een must have voor iedere organisatie is die worstelt met het vinden, inventariseren en analyseren van verspreide en diverse data-assets.
*	Issue 41: Best practices voor URI's van begrippen, begrippenkaders – ***actie: werkgroepje Casper (en/of Hans), Kees, Marco en Rik*** - Aanpak: issue verkennen en dan terugkoppelen
  *	Verzamelen bestaande stukken
  *	Verzamelen bestaande gebruiken
  *	Beschrijven use cases / requirements
*	Issue 43: Paragraaftitels of niet – De inhoudsopgave, inclusief nummering mag wel een paar niveaus dieper zodat vanuit de inhoudsopgave direct kan worden genavigeerd naar de goede plek in het document. ***Actie: Jesse*** - Respec aanpassen.
*	Alle elementen een prefLabel geven, bijvoorbeeld ook een begrippenkader. De metadata voor begrippenkader moeten nog worden uitgewerkt. ***Actie: Arjen***.
*	Issue 32: Begrippenkader vs Begrippenstelsel en Issue 39: Hoe beschrijven we een stelselcatalogus – Bij beide issues speelt het afbakenen van de eenheid van beheer in relatie tot de inhoud (een semantisch samenhangende set begrippen). Wat gebeurt er bijvoorbeeld als je bij hergebruik zoals nu beschreven een begripsbeschrijving importeert uit een ander vocabulaire. Dan wil je bijvoorbeeld zelf hidden labels toevoegen. Je hebt dan een verzameling begrippen met betekenis (beschrijvingen) van iemand anders waar je niet zomaar een algemeen geldende betekenis aan toe kunt voegen.  – ***actie: werkgroepje Marco, Pano en Jesse*** - Scherp  krijgen hoe je hier op een goede manier mee om kunt gaan.
*	Niet iedereen in de werkgroep kan issues toekennen aan een persoon. - ***actie: Pieter*** - autorisaties in Github aanpassen.
