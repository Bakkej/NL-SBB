aanwezig: Viana Achthoven, Jos van der Arend, Jesse Bakker, Marco Brattinga, Casper Gras, Rik Opgenoort, Hans Overbeek, Gerald Groot Roessink, Arjen Santema, Kees Trautwein, Frans van der Zande.

1. Beheer standaard
   * De contacten met BZK (federatief datastelsel) als potentieel opdrachtgever lopen via Frank. Er is inmiddels een notitie aangeboden over de inbeheername van de standaard.
   * De begrippen zijn opgenomen in  https://begrippen.geostandaarden.nl/stelsel/nl/. Dit is de experimenteeromgeving die Geonomvum voor de publicatie van haar begrippen gebruikt. Gekozen is voor deze omgeving omdat de standaard nog niet in beheer is en ook Logius nog een potentiële beheerder is.
   * De uri-dereferencing moet nog goed worden geregeld. De eerste stappen zijn gezet, maar het werkt nog niet goed.
   * Ook werkt https://nlbegrip.nl nog zo dat op de hoofdpagina daadwerkelijk de Respec met de beschrijving van de standaard wordt getoond.
2. Versiebeheer
   * De werkgroep (Marco, Pano, Jesse) is bij elkaar geweest, heeft materiaal verzameld en er ligt ook een document dat Marco eerder voor Geonovum heeft gemaakt dat mogelijk als uitgangspunt kan dienen voor versiebeheer op alle soorten beschrijvingen, dus ook informatiemodellen en dergelijke.
   * Het onderwerp is ook breder dan versiebeheer. Aan de orde komt dan ook wat de eenheid van beheer is, met alle metadata die al eerder door de werkgroep van Kees zijn verzameld.
3. Openstaande issues
   * *issue 61 Begrippen opnemen in LD store tbv dereferencing* - zie 2e en 3e bullet onder 1).
   * *issue 62 Toevoegen plaatje in hoofdstuk 2: conceptuele beschrijving* - is gebeurd, issue wordt gesloten.
   * *issue 64 Versiebeheer uitwerken* - zie 2).
4. Opmerkingen in hypothesis
   * De definities leveren bij termen die uit meerdere woorden bestaan taalkundig onlogische constructies op, zoals 'Heeft overeenkomstig bovenliggend relateert ...'. Gebruikelijk is om dan het begrip 'heeft overeenkomstig bovenliggend' tussen aanhalingstekens te zetten. Maar taalkundig zet je dan de term tussen aanhalingstekens, terwijl wij het begrip definiëren en niet de term. Een standaard is om <<...>> te gebruiken.  -> nieuw *issue 66: Uitwerken verwijzen naar begrippen en termen in tekst*
     * ***actie Marco:** uitzoeken waar deze standaard is beschreven.* 
     * ***actie Arjen:** alle definities aanpassen door het te definiëren begrip tussen dubbele punthaken te plaatsen.* 
   * In de tabellen worden voor een aantal begrippen codes (CC, BT, etc.) gebruikt. Deze komen uit de ISO standaard, maar dat is niet voor iedereen duidelijk -> *issue 67 Uitleg welke waardes voor de codes het profiel zelf gebruikt*. 
   * We hebben besloten dat de standaard breed toepasbaar is en het toepassingsgebied zich niet beperkt tot (stelsel)catalogi. Maar een stukje tekst rond de toepassing in stelsel- en/of begrippencatalogi en de daarmee samenhangende metagegevens (zie ook 2) ontbreekt. -> *issue 68: metagegevens*.
   * De overige opmerkingen in Hypothesis zijn directe verbeteringen voor de tekst.
     * ***actie Arjen:** deze opmerkingen komende week verwerken.*
     * ***actie allen:** eigen opmerkingen die naar tevredenheid zijn verwerkt verwijderen, dan wel feedback geven op de verwerking.* 
   * Doel: voor de volgende vergadering geen opmerkingen meer over!
5. w.v.t.t.k.
   * In april is er een webinar over ADMS. Men wil ADMS loskoppelen van Dcat en er een zelfstandige standaard van maken. Daarmee wordt ADMS nieuw leven ingeblazen. ADMS is potentieel relevant als kader voor metadatering van 'semantic assets' zoals begrippenkaders.
   * De volgende vergadering is gepland op 27 april (koningsdag) en de vergadering daarna op 18 mei (hemelvaartsdag). Schuiven naar een andere dag in de week is problematisch, daarom wordt de volgende vergadering gepland op 11 mei. 
