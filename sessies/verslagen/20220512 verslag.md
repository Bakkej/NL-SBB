1) De werkgroep voor het genereren van een ReSpec document vanuit Github maakt behoorlijke vorderingen. Wijzigingen die in Github bestanden worden gemaakt, worden via Github actions automatisch doorgezet naar een ReSpec publicatie (zie https://github.com/pldn/rdf-respec/tree/main/docs). De werkgroep verwacht nog ongeveer 3 weken nodig te hebben om een zodanige versie op te leveren dat een volledig en overzichtelijk ReSpec document van onze standaard voor een begrippencatalogus beschikbaar is. 
   * Daarmee hebben we als eerste een publicatiestandaard, of op zijn minst een hulpmiddel om op een standaard manier een standaard te publiceren opgeleverd. Het lijkt een goed idee om dit hulpmiddel bekend te maken via het Forum Standaardisatie, zodat ook organisaties die nog niet betrokken zijn hier kennis van kunnen nemen. 
   * Voor onszelf hebben we daarmee een concept tekst die we kunnen aanscherpen tot een 'standaardwaardige', publicabele tekst.
2) De werkgroep voor een standaard verwijzing naar een bibliografische bron, die bij voorkeur als resource op het web toegankelijk is, maar dat niet altijd hoeft te zijn, heeft een basis patroon voor zo'n verwijzing opgeleverd (zie https://github.com/pldn/nederlands-profiel-voor-stelselcatalogi/issues/20). In de discussie komen de volgende punten naar voren:
   * de verwijzing van het concept naar de bron (waarvoor een eigen resource in het domein van het begrippenkader wordt gemaakt) kan worden getypeerd als dcterms:source.
   * De resource heeft een naam en een beschrijving. De naam is nu getypeerd als een rdfs:label, maar kun je wellicht nader specificeren als citeertitel en typeren als dcterms:bibliographicCitation (zie https://www.dublincore.org/groups/citation/ en https://www.dublincore.org/specifications/dublin-core/dc-citation-guidelines/). Dit vraagt nog wel wat uitzoekwerk.
   * De typering van de link naar de bron indien dit een web resource is, kan op verschillende manieren worden gedaan. Tijdens de discussie kwam dcterms:bibliographicCitation even naar voren, maar deze lijkt vooral om de citeertitel te gaan (zie de bullet hierboven). Ook hier is nog wat uitzoekwerk nodig.
   * De werkgroep werkt de komende weken dit onderwerp uit.
3) Vanuit de werkgroep metadata voor het begrippenkader is nog niets terug te melden.
   * Ook deze werkgroep werkt de komende weken de openstaande punten, waaronder een mogelijke aansluiting op dcat of adms, uit.
4) Voor wat betreft de werkwijze geldt:
   * De ReSpec werkgroep zorgt dat binnen 3 weken alles wat tot nu toe is besproken en vastgelegd beschikbaar is in een  concept tekst die we kunnen aanscherpen tot een 'standaardwaardige', publicabele tekst.
   * De resultaten van de werkgroep bronverwijzingen worden hieraan toegevoegd. Pano zal dit praktisch ondersteunen.
   * De resultaten van de werkgroep metadatering worden hieraan toegevoegd. Arjen zal dit praktisch ondersteunen.
   * De bijeenkomst van 2 juni vervalt, opdat alle werkgroepleden ruim de gelegenheid hebben de opgeleverde tekst kritisch te lezen en deze waar nodig te corrigeren/aan te vullen/bespreekpunten in te brengen (als issue in Github issues).
   * We hebben daarmee 3 weken waarin we online alle nog openstaande issues kunnen ophalen, argumenten kunnen verzamelen en de discussie een beetje kunnen laten uitwoeden. 
   * De bijeenkomst van 23 juni kunnen we dan gebruiken om knopen door te hakken voor nog openstaande punten. 
   * Om dit proces goed te laten verlopen is het van belang dat niet iedereen wacht tot 2 dagen voor 23 juni en pas dan gaat kijken en aan de slag gaat, maar zodra dit kan onderwerpen oppakt. Om een klein beetje te helpen zal Arjen regelmatig een gently reminder sturen.
5) Rondvraag: Kees benadrukt nog dat veel mensen op het resultaat van deze werkgroep zitten te wachten en dat het dus van het grootste belang is dat wij de komende weken flink door blijven werken, ook al zijn er geen plenaire bijeenkomsten. 
